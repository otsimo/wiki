+++
slug = "basarili-kaynastirma-icin-tavsiyeler"
title = "Başarılı Kaynaştırma İçin Tavsiyeler"
category = "Oyunlar"
language = "tr"
author = "Editoryal"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2016-04-09"
thumb = "http://otsimo.com/wp-content/uploads/2016/12/Unknown.jpeg"
+++

# Başarılı Kaynaştırma İçin Tavsiyeler

Kaynaştırma temelli eğitim modelinin amacı, otizmli çocukların, mental olarak yetersizliği olmayan çocuklarla birlikte eğitim görmelerini sağlamaktır. Kaynaştırma temelli eğitim otizmli çocuklar için oldukça önemlidir. Bu eğitim modeli otizmli çocukların dış dünyayla olan iletişimlerini sağlama alır ve devamlılığını sağlar. Kaynaştırma sayesinde otizmli çocuklar birer birey olduklarında çeşitli zorlukların üstesinden gelmiş bir şekilde hayata atılırlar.

Otizmli bir çocuğun kaynaştırma eğitimi alabilmesi için belirli ölçütleri sağlayabilmesi gerekmektedir. IQ seviyesi, otizminin derecesi ve iletişim düzeyi gibi etkenler çocuğun kaynaştırmalı eğitim alıp alamayacağını belirler. Kaynaştırma programlarında anne ve baba çocuklarıyla birlikte çeşitli özel eğitmenler ve sıradan sınıf öğretmenleriyle beraber bulunurlar. Anne ve babanın kaynaştırma programlarında rolü oldukça önemlidir. Okul dışında okul harici performans da bir otizmli çocuğun eğitimi için önemli bilgiler içerir. Sadece okulda değil evde de devam eden otizmli çocuk kaynaştırma eğitiminde ebeveynler birer öğretmen konuma gelmektedirler. Bir anne baba ne kadar eğitimin içerisindeyse çocuğun okul içi ve dışarısındaki başarısı o denli yüksek olmaktadır.

Kaynaştırma eğitiminin başarıya ulaşması için birçok gereksinim vardır. Bunlardan ilki otizmli çocuk dışında onunla birebir etkileşim halinde olacak otizmli olmayan çocuklara bu arkadaşları hakkında detaylı bilgi vermektir. Çocukların aralarındaki onlardan farklı bir bireyi kabullenmesi yetişkinlere göre daha zordur. Çocuklara aralarında bir otizmli bireyin olduğunu idrak ettirmek bu farkındalığı sağlayarak onların birbirlerine arkadaşça yaklaşmasını sağlamak oldukça önemlidir.

Otizmli çocuk için kaynaştırmanın bir diğer önemi ise yaşıtlarını izleyerek öğrenme kabiliyetinin artmasıdır. Genellikle yaşıtları ile iç içe bir ortamda bulundurulan otizmli çocuklar otizmli olmayan çocuklardan yararlı beceriler öğrenebilirler.



**Kaynaştırmayı Başarılı Kılan Uygulamalar Nelerdir?**

Kaynaştırma eğitiminin başarıyla verilebilmesi için en basit ve etkili yol gerekli hizmetlerin yerine getirilebilmesidir. Otizmli bir çocuğun kaynaştırma eğitiminde bu konuda eğitimli bir öğretmen anne baba etkileşimi düzeyli ve fiziksel olarak sağlıklı bir ortam sağlandığı takdirde çocuk gerekli kaynaştırma eğitimini rahatlıkla alabilmektedir.

Kaynaştırma eğitimini geçişten önce otizmli kaynaştırma öğrencisine gerekli eğitim verilmiş olmalıdır. En iyi şekilde genel sınıfa katılımı sağlayabilmek için öncelikle bilgi ve eğitim seviyesinin azami ölçüde otizmli çocuğa verilmiş olması gerekmektedir. Bu sayede çocuğun eğitimi aksamadan devam ederken yeni edindiği arkadaşlarına alışma süreci de hızlanacaktır.

Okula yeni başlayan kaynaştırma öğrencisinin ortama kendini yabancı hissetmemesi için bir velisi ona refakat etmelidir. Bunun dışında velisi olmadan sonraki günler sıklıkla ziyaret edeceği tuvalet, koridorlar, bahçe gibi çeşitli alanlar ona tanıtılarak rahat hissetmesi sağlanmalıdır. Böylece ailesi yanında olmadan bir birey olmanın ilk adımını atacak otizmli çocuk kendini kötü hissetmeden, terk edilme korkusu yaşamadan eğitim hayatına devam edebilecektir.

Sınıftaki diğer çocukların kaynaştırma öğrencisine olan tutumlarının belirlenmesinde o çocukların ailelerine de büyük bir rol düşmektedir. Sınıftaki diğer çocukların anne babaları doğru bir şekilde bilgilendirilmiş çocuğa rol model olacak şekilde kaynaştırma öğrencisinin durumuna yaklaştıklarında çocukları durumun farkına varıp ona göre doğru bir tavır sergileyecektir.

Otizmli çocuklar için kaynaştırma eğitiminin bir diğer önemli etkisi ise okul sonrasında toplum içerisinde nasıl yaşanacağına dair bir deneyim elde edebilmeleridir. Okul sonrasında çeşitli iş deneyimleri bile elde edebilecek olan otizmli çocuklar okul içerisinde öğrendikleri toplumsal normları okul dışarısında da uygulamaya özen göstereceklerdir. Doğru ve etkili bir kaynaştırma eğitimi alan otizmli bireyler hayata daha rahat adapte olabilmekte ve daha rahat bir yaşam sürdürebilmektedirler.

**Kaynaklar:**

  * http://www.sabancivakfi.org/files/html/programlar/tghp/Tohum_Kaynastirma_Durum_Raporu.pdf
  * Kaynaştırma Programlarında Anne Baba Katılımı, Ozel Eğitim Dergisi, 1996,2 (2) 25,43 Bülbin Sucuoğlu, Ankara Üniversitesi
  * http://www.isikozelegitim.com/uploads/File/Otistiklerin%20Kaynastirma%20Egitimi.pdf
