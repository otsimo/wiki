+++
slug = "otizmli-cocuklarda-ekolali-tekrar-etme"
title = "Otizmli Çocuklarda Ekolali (Tekrar Etme)"
category = "Oyunlar"
language = "tr"
author = "Otsimo"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2017-07-05"
thumb = "https://s3-us-west-1.amazonaws.com/otsimo-en/img/otizmli-cocuklarda-ekolali-tekrar-etme.jpg"
+++


# Otizmli Çocuklarda Ekolali (Tekrar Etme)

> Bu yazı <http://www.anilyucel.com/>, [Anıl Yücel Facebook Sayfası](https://www.facebook.com/1569052796668420/photos/a.1569052860001747.1073741825.1569052796668420/1746866335553731/?type=3)'ndan alınmıştır. Bilginin paylaşılması kapsamında kar amacı gütmeden kaynak gösterilerek yayınlanmaktadır. Yazarı takip ederek daha fazla yazıya ücretsiz ulaşabilirsiniz.

Ekolali bireyin duyduğu sesleri tekrar etmesi durumudur. Otizm gibi gelişimsel sendromlarda ekolali sıkça görülebilmektedir. Ekolaliyle birlikte birey duyduğu sesleri tekrar etmeye başlar ancak bazen de gecikmeli olarak tekrar etme durumu ortaya çıkabilir. Örneğin ekolalisi olan bir çocuğa adın ne diye sorduğunuzda çocuğunda size aynı şekilde adın ne? Diye karşılık vermesi muhtemeldir.


Bazende benzer bir şekilde birey daha önceden duyduğu bir sesi aradan belli bir süre geçtikten sonra tekrar etmeye başlayabilir. Örneğin ortada hiçbir şey yokken annesinin onu çağırma sesini taklit edebilir, sakın kaybolma, çabuk gel gibi.

Ekolalinin çocuklarda uzun süre devam etmesi çocuğun iletişim becelerinde gerilemeye yol açabileceğinden ekolalinin azaltılması veya mümkünse tamamen ortadan kaldırılması gerekmektedir.

## Otizmli Çocuklarda Ekolali için neler yapabilirsiniz;

  * En önemlisi ekolalinin nedenleri araştırılmalıdır. Ekolalisi olan çocuk bunu ilgi çekmek için mi, rahatlamak için mi yapıyor incelenmelidir.
  * Eğer çocuk ekolaliyi ilgi çekmek amacıyla yapıyorsa onu duymamazlıktan gelerek ekolaliyi azaltmanız mümkündür. Hiçbir zaman çocuğun ekolalisine karşı ilgi göstermemelisiniz aksi halde ekolali davranışını pekiştirirsiniz.
  * Ekolali davranışını rahatlama amacıyla yapıyorsa onu görmemezlikten gelerek ilgisini başka bir yöne çekmelisiniz. Örneğin ona bir oyun sunabilirsiniz.
  * Ekolaliyi azaltmak için en önemlisi ifadelerdeki uygun olmayan durumların görmemezlikten gelinmesi gerekmektedir. Aksi halde çocuklar bunu bize karşı ilgi çekmek maksadıyla kullanabilir.
  * Çocuğun doğru konuşması sağlanmalı ve doğru konuşmalar hemen ödüllendirilmelidir. Böylece görmemezlikten geldiğiniz ifadelerle çocuğun ekolalisi azalacak ve zamanla yerini doğru konuşmalara bırakmaya başlayacaktır.
Anıl YÜCEL Özel Eğitimci/Yazar
