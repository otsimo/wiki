+++
slug = "1774-2"
title = "Doğru Yemek Yeme Davranışı Edindirme"
category = "Eğitim"
language = "tr"
author = "Editoryal"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2017-07-27"
thumb = "https://s3-us-west-1.amazonaws.com/otsimo-en/img/Yemek.jpeg"
+++


# Doğru Yemek Yeme Davranışı Edindirme

Çocuğa doğru yemek yeme alışkanlıklarının verilmesi otizm eğitiminde büyük bir önem taşımaktadır.

Otizm ile mücadele eden çocuklara, özellikle üç yaşından önce tanı konması oldukça büyük bir önem arz etmektedir. Çünkü bu noktada, en önemli fayda sağlayacak kısım, **otizm rahatsızlığı** olan bir çocuğa ne kadar erken yaşta özel eğitim verilmeye başlanırsa, o kadar hızlı ve verimli sonuçlar elde edilebilir olmasıdır. Otizmli bir çocuğun haftada en az 20 saat ve ideali 40 saat olmak üzere, konunun uzmanları tarafından özel olarak hazırlanmış eğitim [programlarının](/tr/otizme-yonelik-tedavi-uygulamalari/) uygulanarak, özel bir eğitim almaları gerekmektedir.

Özel eğitimin yanı sıra bu özel olarak hazırlanmış eğitime destek olarak, otizmli çocukların günlük hayatlarını mümkün olan en az şekilde yardım alarak devam ettirebilmeleri için gerekli olan becerileri edinebilmeleri adına bir takım uğraşı terapileri de yapılmaktadır. Bu edinilmesi oldukça önemli olan günlük hayat becerileri arasında en çok önem arz edeni şüphesiz ki beslenme becerileridir. Beslenme becerisine sahip olan otizmli çocuğun hayat kalitesi gözle görülür bir şekilde arttığı gibi, aynı zamanda etrafındaki aile fertlerinin hayatını da oldukça kolaylaştırmaktadır.

![](https://s3-us-west-1.amazonaws.com/otsimo-en/img/blog_ici/baby_eats.jpg)

Bazı otizmli çocuklar kendilerini besleyebiliyor olsa da bunu kendi istediği şekilde yapmayı tercih edebilir. Bunu değiştirmeye kalktığınızda ise size karşı gelebilir ve kendi yöntemini değiştirmemek için size direnebilir. Çocuğunuzun beslenirken bir kaşık kullanmasını istiyorsanız, mümkün olan en yakın zamanda derhal pozitif bir rutin devreye sokmanız gerekmektedir.

  * Dikkat dağıtan durumları en aza indirmeye çalışın, böylece çocuğunuz dikkatini toplamasını istediğiniz önemli noktaya daha kolay konsantre olabilecektir. Örnek vermek gerekirse, televizyonu ya da radyoyu kapatın. Dışarıdan çok ses geliyorsa, pencereyi kapatın.
  * Çocuğunuz nerede yemek yemesi gerektiğini bilmelidir. Her istediği yerde yemek yemesine izin vermek doğru bir davranış olmayacaktır. Çocuğunuz bu pozitif rutini en uygun ortamda öğrenmelidir. Örneğin mutfakta ve yemek masasında.
  * Bir yemek esnasında çocuğunuzu kaşığını kullanması için bir kere teşvik edin. Daha sonra, diğer yemek vakitlerinde kaşığını yine kullanması için yaptığınız cesaretlendirme sayınızı yavaş yavaş artırmaya başlayın. Öğrenmesini ve uygulamasını istediğiniz bu pozitif rutine alışmasına olanak sağlamak için, süreci bu yavaşlıkta uygulamaya özen göstermelisiniz.
  * Kaşığı kullanmasına yardım etmek için çocuğunuzun arkasına geçip elini tutarak yardımcı olmanız sürece büyük katkıda bulunacaktır.

Bazı otizmli çocuklar, yemek yerken aşmaması gereken sınırları anlayamayabilir ve bizim onlara bazı belli şeylerin belli yerlerde yapılması gerektiğini öğretmemiz gerekmektedir. Yemek yeme hakkında özel eğitim almayan okul öncesi çocuklarda genellikle gün boyu abur cubur yeme ve TV izlerken, oyun oynarken ya da ev içerisinde dolanırken yemek yeme davranışı sergilediği gözlemlenmektedir. Bu noktada, otizmli çocuğunuza yemek yemenin bir vakti ve belli bir yeri olduğunu, yemeğin mutfakta ya da yemek masasında yenmesi gerektiğini öğretmeniz gerekmektedir. Çocuğunuz sınırları öğrenmeli ve yemek yerken bir başlangıç, orta ve son aşamalarının bulunduğunu kavrayabilmelidir. Bu pozitif rutini öğretebilmek adına, oldukça kararlı olmalı ve düzenli olarak bu rutine kendiniz de uymalısınız.

Yemek yeme ve içmekle de alakalı olan diğer birçok sosyal becerimiz gibi, bu beceri de oldukça büyük bir önem arz etmektedir. Aileler otizmli çocuğunu da yanına alarak rahatlıkla dışarıda bir restaurantta da yemek yiyebilmelidir. Abur cubur için çok katı olunmaması gerektiği de unutulmamalı fakat bunun için de bir zaman ve yer mutlaka belirlenmeli ve pozitif rutinin içerisine dâhil edilmelidir. Abur cuburun ve normal öğünün ne zaman ve nerede yenilmesi gerektiğini bilen çocuk, ne yapması gerektiğini daha iyi anlayabilecek ve kurallara daha rahat bir şekilde uyma davranışı sergileyebilecektir. Çocuğunuz bu konuda aşama kaydetmeye başladığında, kendisine yemek yemekle ilgili daha birçok sosyal iletişim becerisi öğretebilmeniz daha da kolay hale gelecektir.

**Kaynaklar:**

http://www.autismni.org/behaviour-and-daily-living-skills.html?page=2

https://www.tohumotizm.org.tr/yontemler
