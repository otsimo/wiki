+++
slug = "otizm-ile-ilgili-terapi-yontemleri-nelerdir"
title = "Otizm ile ilgili Terapi Yöntemleri Nelerdir?"
category = "Oyunlar"
language = "tr"
author = "Otsimo"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2016-04-09"
thumb = "https://otsimo.com/wp-content/uploads/2016/09/images.jpg"
+++

# Otizm ile ilgili Terapi Yöntemleri Nelerdir?

Otizm İle İlgili Terapi Yöntemleri Nelerdir

Otizm, erken dönemlerde kendini belli eden, nörolojik dezenformasyona bağlı bir hastalıktır. Otizmli bireylerin en büyük sorunları, beynin farklı bölgelerinin bir arada çalışmamasıdır. Birçoğu iletişim kurmakta, kendini ifade etmekte ve motor becerilerini yerine getirmekte zorlanır. Otizm, çocukluk yıllarında anlaşılacağı gibi gençlikte ve yetişkinlikte de ortaya çıkabilir.

Otizmli bireylerin öğrenme sorunları bulunur. Hastalığın derecesine göre çocuklukta ya da ergenlikte kendini belli edebilir. Otizm, tedavisi olan bir hastalıktır ancak tedavi süreci oldukça uzun ve zorludur. Erken teşhis edilen bir vakanın uzun bir tedavi ve terapi süreciyle tamamen kontrol altına alınması, kişinin becerilerine kavuşması bu şekilde mümkün olabilmektedir.

Otizm Terapisi Nasıl Olmalıdır

Bazı durumlarda otizm sahibi kişilerin ilaç kullanmaları gerekebilir. Bu rahatsızlık özellikle buluğ çağında depresyon ve anksiyete gibi rahatsızlıkları tetikleyebilmektedir. Böyle durumlarla karşılaşmamak için söz konusu rahatsızlıkların etkilerini en aza indirmek, bunun için ise ilaç kullanmak gerekir. Ancak otizm tedavisinin temeli fiziksel ve bilişsel terapilerden oluşur. Bu terapiler otizmli kişinin becerilerini ve iletişim yeteneğini kazanmasına yardımcı olacaktır.

Terapilerin temel amacı, kişilerin becerilerini kazanmalarına yardımcı olmaktır. Eğer otizm tanısı bebeklik yıllarında konulur ve terapiye bu zamanlarda başlanırsa, büyüme sürecinde kişinin motor becerileri kazanması ve iletişim kurma yeteneğine sahip olması sağlanabilir. Otizmli bireylerin tedavisinde uygulanan yedi temel terapi yöntemi bulunmaktadır.

Terapi Yöntemleri

Terapilerin temel amacı, kişilerin algılama, işitme, iletişim kurma ve derin düşünme gibi yeteneklere sahip olmalarını sağlayabilmektir.  Uzmanların bu yöntemler hakkında farklı görüşleri bulunuyor. Her yöntemde belli bir ilerleme sağlanabiliyor. Ancak bunlardan hangisinin tam anlamda etkili olduğuna ve diğerlerine nazaran daha güvenilir olduğuna dair genel olarak kabul edilmiş bir fikir bulunmuyor.

1. Duyusal Bütünleştirme Terapisi

Duyusal bütünleştirme, 1970’li yıllardan itibaren yaygın olarak kullanılan bir yöntemdir. Bu yöntem, otizmli bireylerin algılama, işitme ve anlamlandırma yeteneğinde birtakım eksiklikler olduğunu varsayar ve bu temele dayanır. Terapinin temel amacı ise davranışları ve uyaranları arttırıp duyusal bütünleştirme yeteneğini geliştirmektir. Başka bir şekilde ifade etmek gerekirse, burada temel amaç zihinsel işlevleri arttırıp algılama, işitme, anlamlandırma ve düşünme problemlerini gidermektir.

Duyusal bütünleştirme terapisinin tartışmalı bir yöntem olduğunu söylemek gerekir. Bu yöntem ile sonuç elde edilen birçok vaka bulunmaktadır. Ancak bazı uzmanlar duyusal bütünleştirme terapisinin bireyleri zihinsel olarak yorduğu ve bazı durumlarda zararlarının olabildiğini savunmaktadır. Yaygın bir terapi yöntemi olsa da bilimsel camiada etkisi konusunda fikir birliğine varılabilmiş değildir.

2. İşitsel Bütünleştirme Terapisi

İşitsel bütünleştirme yöntemi 1960’lı yıllardan beri uygulanan bir metottur. Bu metodun temel amacı, otizmli bireylerin ses frekanslarına karşı hassasiyetlerini bulmak ve doğru tonları kullanarak işitme, düşünme, anlamlandırma, iletişim becerilerinin gelişmesini sağlamaktır. 60’lı yıllarda Fransa’da uygulanmaya başladıktan sonra Tomatis gibi isimler sayesinde dünyanın birçok yerinde uygulanmaya başlamıştır. Bu yöntemde çocuklara kulaklıkla birtakım ses frekansları dinletilir ve seslere verdikleri tepkilere göre tedavi uygulanır.

İşitsel bütünleştirmenin bilimsel camiada oldukça tartışmalı bir metot olduğunu da belirtmek gerekir. Birçok klinikte uygulansa da henüz bilimsel bir temele sahip olduğu düşünülmemektedir. Birçok bilim insanı, ses frekanslarının otizmli çocukların tepkilerini ölçmek için tek başına yeterli olmadığı kanısındadır.

3. Müzik Terapisi

Müzik terapisi, son yıllarda oldukça rağbet gören bir terapi türüdür. Bu metodun temel amacı, çocukların duyusal bağ kurmasını sağlayabilmektir. Otizmli bireylerin müzikli seanslarına katılması ve bu şekilde işitsel, bilişsel yeteneklerini geliştirmesi sağlanır.

Terapinin bir diğer amacı da hastaların sözel ve bedensel dil kullanımını arttırmaktır. Müzik ve dans seansları sayesinde iletişim yeteneklerini geliştirecekleri, diğer insanlar ile daha kolay iletişim kurabilecekleri kabul edilir. Otizmli bireylerin bu sayede gerek terapistler ile gerekse arkadaşlarıyla iletişim hâlinde olmaları sağlanır. Ayrıca bazı terapilerde kişilerin enstruman çalması da istenir. Bu aktivitenin işitsel yeteneği arttırdığı kabul edilir.

Müzik terapisinin işitsel yeteneği arttırma konusunda etkili bir terapi olduğu bilimsel olarak kanıtlanmıştır. Ancak bu terapinin bütün vakalarda aynı sonucu vereceğine dair kesin bir yargı bulunmamaktadır. Her ne kadar belli yetenekleri geliştirme konusunda etkili bir terapi olsa da, birçok uzman müzik terapisinin diğer metotlar ile uygulanması gerektiği görüşünü taşımaktadır.

4. Sanat Terapisi

Sanat terapisinin temel amacı bireyin duyusal olarak rahatlamasını sağlamakla birlikte görsel ve işitsel yeteneğinin gelişmesine yardımcı olmaktır. Bu terapide resim, heykel, seramik gibi görsel sanatlardan yararlanılır. Otizmli bireyin bu sanat dallarında üretim yapması istenir.

Sanat terapisi, bireyin kendini ifade edebilmesi konusunda etkilidir. Ancak tek başına bir tedavi yöntemi olmadığı bilinmektedir. Birçok uzman sanat terapisinin geçici bir rahatlama sağlasa bile görsel yeteneğin gelişmesi için yeterli bir metot olmadığı görüşünü taşır.

5. Drama Terapisi

Herhangi bir role bürünmenin otizmli bireylerin iletişim yeteneklerini arttıracağı, anlamlandırma ve derin düşünme gibi konularda daha etkili hâle gelmelerin sağlayacağı kabul edilir. Drama terapisi temel olarak bu düşünceye dayanır. Hastalar uzman bir eğitmen ve terapist kontrolünde sahne sanatlarına yönlendirilir. Gerek kendilerinin belli rollere girmeleri, gerekse nesneleri araç olarak kullanmaları ve başka nesnelerin yerine koymaları istenir. Bu aktivite otizmli bireylerin düşünsel kabiliyetini arttırmada oldukça etkilidir.

Otizmli bireylerin mecazi sözleri anlamakta zorluk çektikleri bilinmektedir. Drama terapisi, hastaların mecaz gibi kavramları anlamalarına ve derin düşünmelerine yardımcı olur. Ayrıca kendilerini tedavi edebilmeleri için de iyi bir yöntemdir. Ancak bu terapi metodu üzerinde de bilimsel bir uzlaşı sağlanabilmiş değildir. Her ne kadar dünyanın birçok yerinde uygulanan bir metot olsa da otizmli bireylerin iyileşme süreçlerine genel olarak bir etki ettiği, bilimsel ortamda ispat edilebilmiş değildir.

6\. Yunuslarla Terapi

![images](http://otsimo.com/wp-content/uploads/2016/09/images-1-300x199.jpg)
