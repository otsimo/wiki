+++
slug = "otizmlicocugunailesininduygusalgereksinimleri"
title = "Otizmli Çocuğun Ailesinin Duygusal Gereksinimleri"
category = "Otizm"
language = "tr"
author = "Editoryal"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2017-08-09"
thumb = "https://s3-us-west-1.amazonaws.com/otsimo-en/img/otizmlicocugunailesi.jpeg"
+++


# Otizmli Çocuğun Ailesinin Duygusal Gereksinimleri

Ergenlik çağına kadar ailesinin destek ve sevgilerini hisseden çocuklar yetişkinliklerinde de öz güvenli ve dışa dönük bireyler olurlar. Bu durum, **otizmli çocuklar** için de geçerlidir. Kendi gereksinimlerine vakit ayırmayı beceren bir aile çocuğuna da ihtiyacı olan sevgi ve anlayışı sağlayabilecektir.

 

## Otizmli Çocuğun Ailesinin Duygusal Gereksinimleri Nelerdir?

Aileler de duygusal bir desteğe ihtiyaç duyarlar. Anne ve babalar genellikle çocuklarının durumu nedeniyle kendilerini yeterli görmeyerek depresif tavırlarda bulunabilirler. Bu durum karşısında profesyonel ya da sosyal bir destek ihtiyacı gerekmektedir. Böylelikle bu faydasız duygu durumu atlatılacak ve otizmli çocuğa gerekli tüm destek ailesi tarafından sağlanabilecektir.

## Çocuğunuzu Kendi Sosyal Ortamlarınıza Dahil Etmekten Çekinmeyin

Yapılan araştırmalara göre otizmli bir çocuğa sahip ailelerde komşu ve diğer ev gezmeleri yapmamayı tercih eden %27’lik bir kesim bulunmaktadır. Bu durum otizmli her 4 çocuktan 1’inin aileleriyle birlikte **sosyal etkileşimden** uzakta tutulduğunu göstermektedir. Başka bir deyişle aileler çocuklarının “olay” yaratacağından ve onu utandıracağından şüphelendikleri için kendi sosyal ortamlarına çocuklarını dâhil etmeyi tercih etmezler. Bu durum çocukla daha az vakit geçirilmesiyle ya da kişinin kendi sosyal ortamından kopmasıyla sonuçlanabilecek bir davranıştır. Eğer çocukla yeterli vakit geçirilmezse otizmli çocuğun davranışlarında ciddi ölçüde bir bozulma görülecektir. Eğer o döneme kadar öğretilmiş herhangi bir günlük düzen varsa o bozulur ve çocuğun kişisel gelişimi ilerlemeyi durdurur. Eğer bunun tam tersi gerçekleşirse anne baba sosyal ortamından kopar ve kendisini yetersiz ve mutsuz hissederek stres ve depresyona doğru sürüklenir.

![](https://s3-us-west-1.amazonaws.com/otsimo-en/img/blog_ici/smile_child.jpg)

## Çocuğunuza Olduğu Kadar Kendinize de Vakit Ayırın

Otizmli çocuk sahibi anne ve babalar çocuklarına vakit ayırdıkları derecede kendilerine de vakit ayırmalı ve kişisel ihtiyaçlarını da karşılamalıdırlar. Otizmli çocuklarıyla birlikte katılacakları aktiviteler çocuklarını topluma alıştırmak için iyi bir egzersiz olabilir. Kuralları öğretmek için en büyük yardımcılardan biri çocuğun bu kuralları pratikte uygulamasıyla gerçekleştirilir. Otizmli çocuğun ailesinin duygusal gereksinimleri karşılayabiliyor olması, çocuğa yansıtacağı anlayış ve sevgi kapsamında da tüm aile için yararlı olacaktır.


## Otizmli Çocukta Duygusal Gereksinimler Nasıl Belirlenir?

Otizmli çocukta duygusal gereksinimlerin belirlenmesi için hareketleri dikkatle incelenmelidir. Hangi durumlara aşırı tepki verip hangilerine sakin yaklaştığı incelenerek bir düzen yaratılmalıdır. Bu sayede çocuğun alışkanlıkları yeniden belirlenebilir ve düzenlenebilir.

Otizmli çocuğun duygusal gereksinimlerinin belirlenmesinde anne ve babanın rolü büyüktür. Çocuklar genelde aileleriyle çok vakit geçirirler. Bu nedenle öğrendikleri ve öğrenecekleri her bilgiyi anne ve babalarından öğreneceklerdir. Anne baba kabullenme aşamasını atlattıktan sonra sabırlı olmayı öğrenmelidirler. Çocuklarının özel durumunun bilincinde olmalı, onun için en iyi kararlıları akıllıca vermelidirler. Otizmli çocuk için birincil öncelik sevgidir. Çocuklara bulundukları ailenin birer parçası olduklarının hissettirilmeli onlara her daim sabırlı ve sevecen yaklaşılmalıdır. Erken yaşlarda otizmli çocuklar diğer çocuklar gibi rol modellerini taklit ederek yaşarlar. Bu durumda genellikle rol modeli aile fertleri olur. Aile fertlerini izleyerek davranışlarını geliştiren otizmli çocuk ilerleyen yaşlarda da bu tip öğrenme sürecini az da olsa sürdürecek iyiyi ve kötüyü bu sayede ayırt edecektir.

Otizmli çocuğu duygusal açıdan güçlendirmek için onu iyi davranışlara yönlendirmek gerekmektedir. Yapılan her doğru ve güzel davranış ödüllendirildiğinde Çocuğa doğru bir yön çizilir ve bu davranışın devamlılığı sağlanır. Davranışın devamlılığı sağlanırken çocuk bu davranışa doğru cesaretlendirilmiş olur.

**Kaynaklar:**

  * http://www.engelsizumutlar.com/files/otizm_el_kitabi_engelsizumutlar.com.pdf
  * Otizme Yolculuk: Otizmli Çocuğa Sahip Ebeveynlerin Sosyal Destek Algılarına İlişkin Görüşleri

Ufuk Özkubat, Selda Özdemir, Ömür Gürel Selimoğlu, Gökhan Töret
