+++
slug = "otizmde-teknoloji-kullanimina-bir-ornek-de-google-glass"
title = "Otizm'de Teknoloji Kullanımına Bir Örnek de Google Glass"
category = "Eğitim"
language = "tr"
author = "Otsimo"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2017-07-09"
thumb = "https://s3-us-west-1.amazonaws.com/otsimo-en/imgsmall/otizmde-teknoloji-kullanimina-bir-ornek-de-google-glass.jpg"
+++

# Otizm'de Teknoloji Kullanımına Bir Örnek de Google Glass

Stanford Üniversitesi’nde araştırmalarını yürüten bilim insanları, otistik çocukların duygu durum farklılıklarını analiz edebilmelerine yardımcı olacak bir gözlük ürettiler. Otizm Gözlüğü Projesi yüz mimiklerini belirginleştirerek çocukların dış dünyayla doğru iletişim kurabilmelerinin önünü açacak. https://www.youtube.com/watch?v=Gq-BO4K7Usg Stanford Üniversitesi araştırma görevlisi Dennis Wall, basının sorularını yanıtladı: “Otizm gözlüğü programının mantığı yüz mimiklerinin onlara ne anlatmak istediğini öğretmekten geçiyor. Bu sağlanırsa çocuklar sosyal açıdan daha donanımlı olacak ve mizacın kendilerine ne anlattığını kolayca kavrayabilecekler. Otizmli çocuklar ABD’de gerektiği kadar ilgi göremiyorlar ve bu sorunu acilen çözmeliyiz.” Birçok otistik çocuk gibi Julian Brown da insanların yüzlerindeki duygu sinyallerini okumakta güçlük çekiyor. Nöroloji bozukluğuna sahip kişiler için büyük bir ivme yaratacak olan bu yenilikle 10 yaşındaki Julian annesiyle daha doğru bir iletişim kuruyor. Otizm gözlüğü deneklerinden Julian Brown şu açıklamalarda bulundu: “Zihninizi okuyan bir makine icat edilmedi, ama bu gözlük duygularınızı tanımlama konusunda bize yardım edebilir.” Stanford Üniversitesi öğrencilerinden Catalin Voss ve araştırmacı Nick Haber bu yazılımı hayata geçiren iki isim olarak karşımıza çıkıyor. Otizm gözlüğü henüz 100 kişi tarafından denendi ancak gelecek yıllarda tüm dünyada satışa sunulması bekleniyor.
