+++
slug = "otizm-spektrum-bozuklugu-nedir"
title = "Otizm Spektrum Bozukluğu Nedir"
category = "Otizm"
language = "tr"
author = "Otsimo"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2017-07-04"
thumb = "https://s3-us-west-1.amazonaws.com/otsimo-en/imgsmall/child_drum.jpg"
+++

# Otizm Spektrum Bozukluğu Nedir?

## Otizm Spektrum Bozukluğu Nedir?

Otistik spektrum bozukluğu toplum içerisinde algılandığının aksine oldukça farklı bir tanıma sahiptir. Bu bozukluk aslında psikolojik durum spektrumu olarak değerlendirilebilir. Nöro gelişimsel bozukluk olarak da tanımı yapılabilen bu bozukluk doğuştan gelmektedir. Sosyal ilişkilerde ve iletişim kurmada sıkıntılar yaşanır. İlgi duyulan şeyler sınırlıdır ve bunun yanında kendini yineleyen davranışlarda ve hareketlerde bulunduğu görülür.

Otizm belirtileri hemen ortaya çıkmaz. Belli bir yaştan sonra daha çok belirginleşmektedir. Özellikle 3 yaşından sonra çocuklarda daha belirgin olarak sıkıntılar gözlenmeye başlar. 3 yaşındaki çocukların genel olarak belirli bir gelişim süreci vardır. İstisnalar dışında otizme sahip çocuklar bu gelişim sürecini geriden izlemektedirler. Çoğu ailede aynı yaş grubundaki çocuklar ile kendi çocuklarının durumunu karşılaştırdıklarında otizmden şüphelenmelerini gerektirecek bulgulara ulaşabilirler. Ancak otizmden şüphelenmek için öncelikle bu durumun nereden ve nasıl kaynaklandığının bilinmesi gerekmektedir.


Otizmin sebebi net olarak bulunamamıştır. Ancak genel yargı şudur ki otizm beyin yapısını veya işlevini etkileyen bir takım sinir sorunlarından kaynaklanmaktadır. Otizm aslında otistik spektrum bozukluğunun tamamını kapsamaz. Ancak toplum içerisinde aynı ifadeleri taşıdıkları düşünülerek kullanılır. Otizm, otistik spektrum bozukluğunun alt sınıflarından biridir sadece. Aslında otistik spektrum bozukluğu 3 ana çeşide ayrılır. En sık rastlananı ise halk diline otistik spektrum bozukluğunun asıl adıymış gibi geçen otizmdir. Bu nedenle aslında otizm otistik spektrum bozukluğunun merkezinde bulunur. Diğer iki bozukluk ise asperger sendromu ve YGB- BTA’dır.

Asperger sendromu belirtileri sebebi ile otizme yakınlık göstermektedir. Otizm ile karşılaştıracak olursak asperger sendromunda dil becerilerinin geç gelişimi gibi bir durum söz konusu olmamaktadır. YGB – BTA ise adlandırılamayan yaygın gelişimsel bozukluk olarak literatürde geçmektedir. Daha özel bir semptom koymak için yeterli tanı yok ise bu tanılar konulmaktadır. Aslında otizm ile benzer belirtileri paylaşan ancak alakasız nedenler ile ortaya çıkmış bazı rahatsızlıkları da otistik spektrum bozukluğu içerisine katmaktadır. Bunlar arasında Rett sendromu ve dezintegratif bozukluklar yer almaktadır.

Otizm,  ailenin yanlış bir hareketinden veya davranışından kaynaklanmaz. Otizmli olmak da bir hastalık olarak nitelendirilmemelidir. Otizm bir farklılıktır. Dünya düzeni genel sağlıklı olarak kabul edilen insanların ihtiyaçlarına göre düzenlendiği için ufak bir fark ile otizme sahip olan bireyler hastalıklı olarak görülmemelidir.


Otizmin neden kaynaklandığının tam olarak bilinmediğini dile getirmiştik. Buna sebep olan genler veya çevresel faktörler hala araştırma aşamasındadır. Otizmli bir bireyin kendisinden farklı olan bir toplum içerisinde yaşaması oldukça güç olmaktadır. Ancak bunun farklılığını ya da aynılığını yine çoğunlukta olan ve kromozom sayıları farklılık göstermeyen insanlar belirlemektedir.

Bir bireyin otizmli olması için herhangi bir ırkta veya belli bir statüye sahip bir ailenin çocuğu olmasına gerek yoktur. Otizm dil, din, ırk, statü gözetmeksizin her bireyde ve her bireyin çocuğunda görülebilecek bir durumdur.

Tüm durumlar göz önüne alındığında otizm aslında bir bozukluk değil bir farklılıktır. Ancak bu farklılık otizmli bireylerin yaşam koşullarını sınırlandırmaktadır. Çoğunluğa uyum sağlamakta zorlanan bu bireyler için yaşam çoğu zaman oldukça zor olabilmektedir. Bunun önüne geçmekte yine çoğunluğa bağlıdır.

Sağlıklı olarak nitelendirdiğimiz insanların çoğuna baktığımızda herkesin farklı kişiliklere sahip olduğunu görürüz. Kimisi utangaç, kimisi dışa dönüktür. Ancak normal göründükleri için bu kişileri yargılamayız. Otizme sahip olan bireyler davranışlarındaki belirgin durumlar sebebi ile dikkat çekmeye çok daha meyillidirler. Bunu kısmen bir kişilik olarak görmeye çalışmak otizmli bireyler için de otizm sahibi olmayan insanlar için de çok daha kolay olacaktır. Farklı bir genetikle doğmuş bu özel insanların da yaşamaya hakkı olduğunun bilincinde olarak toplum yapısını sağlamak için otizmli bireylere nasıl davranılması gerektiğini öğrenmek gerçekten çok önemlidir.

**Kaynaklar:**

[www.akilotesi.com](http://www.akilotesi.com)

<https://www.tohumotizm.org.tr/otizm-spektrum-bozuklugu-nedir>

<https://tr.wikipedia.org/wiki/Otistik_spektrum_bozuklu%C4%9Fu>
