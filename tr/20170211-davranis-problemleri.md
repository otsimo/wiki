+++
slug = "davranis-problemleri"
title = "Otizmli Çocuklarda Davranış Problemleri Ve Çözümleri"
category = "Otizm"
language = "tr"
author = "Editoryal"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
available_at = "2017-08-22"
thumb = "https://s3-us-west-1.amazonaws.com/otsimo-en/img/blog_ici/child_sun.jpg"
+++


# Otizmli Çocuklarda Davranış Problemleri Ve Çözümleri

Otizm hastalığına sahip çocuklarda çeşitli davranış bozuklukları gözlemlenebilir. Anne babaların bu davranış bozukluklarına karşı bilinçli olması kısa sürede bu davranışların düzenlenmesinde önemli bir etmendir. Öncelikli olarak birçok otistik çocukta kendine zarar verme eğilimi görülür. Bu eylemin birçok nedeni olsa da bu davranışları düzenli ve yerinde bir eğitimde yok etmek mümkündür. Kendi elini ısırma, başını nesnelere vurma gibi eylemlerde bulunabilen çocuk aynı zamanda etrafına karşı agresif davranışlarda da bulunabilir. Zarar verme boyutuna ulaşabilecek kadar problemli bir hal alabilen bu tip davranışlar arasında çevresindekilere tükürme, tokat atma, bağırma gibi çeşitli davranışlar sayılabilir.

Bunun dışında yoksunluk otizmli çocukların davranış problemleri arasında sayılabilir. Günlük rutinlerin bozulması durumunda hırçınlaşabilir saldırgan bir konuma geçebilirler. Bu davranışların nedeni çeşitli durumlardan kaynaklanabilir. Biyolojik ve psikolojik nedenleri olabildiği gibi bu davranışlar çocuğun bir işten kaçınmasını ve hoşlanmadığını da gösterebilir. Aileler bu durumda göstergeleri detaylı bir şekilde takip etmeli çocuğun hoşuna gitmeyen durum zorunluysa ona alıştırılmalı ya da önemi olmayan bir durumsa üzerine gidilmemelidir.

## Otistik Davranışları Değiştirmeye Çalışırken Yapılması Gerekenler Nelerdir?

Otizmde problemler alıştırılarak yavaşça değiştirilmeye çalışılmalıdır. Bir problemi hemen çözmeye çalışmak çocukta anne babaya karşı olan güveni ve toleransı zayıflatıcı etki yaratabilir. Çocuğunuzun zaman içerisinde kazandığı yeme alışkanlıkları da yeterince hareketli olmadığı için yağa ve kiloya dönüşür. Dengeli beslenmek bu tip rahatsızlıklarda önem arz eder.

Otistik çocuklar genellikle normal olarak görülmeyen bir davranışı bir neden bağlı olarak yaparlar. Örneğin; ebeveynlerinin ilgisini çekmek amacıyla gerçekleştirilebilecek davranışlar arasında bir eşya fırlatmak, yüksek ses çıkarmak gösterilebilir. Bu tamamen ilgiyi kendi üzerine almak için yapılır. Fakat bu davranış problemi olarak değerlendirilebilecek bu hareketleri aza indirmek ve yok etmek için sabırlı bir şekilde çocuğa doğru yolu göstermek gerekir.

![](https://s3-us-west-1.amazonaws.com/otsimo-en/img/blog_ici/baby_kitch.jpg)

Bir işten kaçınmak için anlamsız bir durumda ağlama ya da sevmediği bir işi yarım bırakmak için mızmızlanmak tüm çocuklarda olduğu gibi otistik çocuklarda da görülebilir. Bu tip davranışları aşırıya kaçmayarak yaşıyorsa üstüne gitmeden güzel bir dille sabırla onunla konuşulmalı ve rahatlaması sağlanmalıdır.

Okul ve ya evde çocuğun hoşuna gitmeyen yüzlerce davranış ve hareket olabilir. Anne babalar, bu davranış ve hareketlerin tespitini yapıp bir liste çıkarmalı çocuğu rahatsız eden bağırmasına ve huzursuzlanmasına yol açan davranışlardan kaçınılmalıdır. Ortamda çocuğu etkilen unsurların tespiti için çocuk iyi gözlenmelidir. Bu sayede çocuğun vereceği tepkiler sayesinde onunla bir nevi iletişim kurmak mümkün olacaktır.

Çocuğa rahatsızlık veren hareketlerin listesi çıkarıldıktan sonra aile ve uzmanlar detaylı bir şekilde bu listede önem arz eden davranışları tespit edip aksiyon almalıdırlar. Eğer çocukta kendini ya da çevresindeki kişilerden herhangi birini ısırmak gibi bir davranış gelişmişse öncelik bu büyük zarar veren davranışlardan başlanmalıdır. Aile ve uzmanlar fark etmeksizin tedavi sürecinde ve sonrasında her durum sabit kalmalı ve tedavi tutarlı bir şekilde uygulanmalıdır.

Bu tutarlılık her ortamda sağlandığında çocuğun eğitimi başarıya ulaşır ve kalıcı bir davranış olarak çocukta yer eder. Başarılı bir eğitimle otistizm hastası çocuk normal yaşama daha iyi bir şekilde adapte olur ve gelecekte yaşaması olası sorunları ortadan kaldırması kolaylaşır. Hem anne babası hem de kendisi için daha rahat bir yaşam olanağı bulan çocuk yüksek eğitim bile alarak yaşam koşullarını yükseltebilir.

**Kaynaklar:**

http://www.isikozelegitim.com/index2.php?id=22&alt_id=25&icerik_id=39
